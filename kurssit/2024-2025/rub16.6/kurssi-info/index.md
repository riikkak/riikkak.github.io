---
layout: content-main
title: Kurssi-info
course: rub16.6
published: true
---
# Opintojakson arviointi ja suoritusohjeet
Lukiolain, LOPS2021 perusteiden sekä paikallisen opsin (Oulun kaupunki) pohjalta:

**Opiskelijan velvollisuudet**

_Opiskelijalla on velvollisuus osallistua opetukseen, jollei hänen poissaololleen ole perusteltua syytä. Koulutuksen järjestäjä päättää opiskelijan poissaoloa koskevista menettelyistä. Opiskelijan on suoritettava tehtävänsä tunnollisesti ja käyttäydyttävä asiallisesti. (Lukiolaki 30 §)_

## Tavoitteet

_Opetuksessa tavoitellaan tilanteita, joissa opiskelija pääsee turvallisesti haastamaan oman osaamisensa rajoja. Oppitunneilla käytetään monipuolisia ja opiskelijakeskeisiä menetelmiä sekä tarjotaan merkityksellisiä, avoimia ja riittävän haastavia tehtäviä. Opetellaan käyttämään tehokkaasti erilaisia kielenopiskelustrategioita ja työvälineitä.
Opiskelija kehittää kielenopiskelutaitojaan tunnistamalla itselleen sopivia strategioita oppia toista kotimaista kieltä ja arvioimalla oman oppimisensa edistymistä. Häntä ohjataan ymmärtämään monipuolisen kielitaidon merkitys jatko-opinnoissa ja työelämässä sekä kieli-identiteetin rakentamisessa. (LOPS 2021 perusteet)_

Toisen kotimaisen kielen opiskelu vahvistaa opiskelijan yhteiskunnallista osaamista. **Ruotsin opintojen mahdollistamat taidot helpottavat opiskelijan siirtymistä jatko-opintoihin, työelämään** ja kansalaisaktiivisuutta edellyttäviin tehtäviin. Opiskelija oppii ymmärtämään ja tuottamaan (suullisesti ja kirjallisesti) opintokokonaisuuden teemoihin liittyviä tehtäviä.

## Arviointi

Arviointi Kastellin lukiossa on monipuolista, rakentavaa ja **kannustaa opiskelijoita oppimiseen ja ponnistelemaan omista lähtökohdistaan parempaan. Arvioitavat suoritukset arvioidaan 50% taulukolla, ellei opettaja toisin ilmoita.**

_Kunkin opintojakson arvioinnista päättää opiskelijan opettaja tai, jos opettajia on useita, opettajat yhdessä. (Lukiolaki 38 §)_

_Opiskelijan työskentelyä, oppimista ja osaamisen kehittymistä tulee arvioida monipuolisesti. Opiskelijan arvioinnilla pyritään ohjaamaan ja kannustamaan opiskelua sekä kehittämään opiskelijan edellytyksiä itsearviointiin. Opiskelijalla on oikeus saada tieto arvioinnissa käytettävistä arviointiperusteista ja niiden soveltamisesta häneen. Opiskelijalle on lukio-opintojen aikana annettava mahdollisuus itsearviointiin. (Lukiolaki 714/2018, 37 § 1 mom.)_

Arviointi on monipuolista ja tarkoituksenmukaisin menetelmin toteutettua. **Opiskelijalla on opintojakson aikana erilaisia mahdollisuuksia, tilaisuuksia ja tapoja osoittaa oppimistaan ja osaamistaan.** Arvioinnilla saatu tieto auttaa opettajia suuntaamaan opetustaan opiskelijoiden tarpeiden mukaisesti.

_Opiskelijan työskentelyä, oppimista ja osaamisen kehittymistä tulee arvioida opetussuunnitelman mukaisen opintojakson suorittamisen aikana suhteessa opintojaksolle asetettuihin tavoitteisiin. Opiskelijan tulee saada palautetta oppimisensa kehittymisestä. (Lukiolaki 714/2018, 37 § 2 mom.)_ 

Opintojakson arvosana perustuu monipuoliseen oppimisen, osaamisen ja opitun näyttöön. Arvioinnin kohteina ovat opiskelijan tiedot, taidot ja työskentely. Oppimista tukevaa palautetta annetaan pitkin opintojaksoa, jotta opiskelijalla on mahdollisuus kehittää sen perusteella opiskeluaan ja työskentelyään.

**Arviointiin kuuluu:**

1. suullinen koe (100p)
2. kurssin aikana pidettävät sanakokeet (60p)
3. kuuntelukokeet (40p)
4. mahdolliset suulliset videotehtävät
5. tuntitehtävien teko
6. (kotitehtävät, plussat jne)
7. mahdolliset kurssikohtaiset projektit

Erityisen tärkeää on tuntiaktiivisuus ja aktiivisesti paria/ryhmää tukien tapahtuva tuntityöskentely ja tietysti positiivinen asennoituminen ruotsin kielen käyttöä kohtaan, unohtamatta rohkeaa heittäytymistä.

Kurssin lopussa järjestetään suullisen kielitaidon koe. Suullisesta kokeesta saa kaksi numeroa, suullisen kielitaidon numeron (erillinen virallinen todistus), sekä suullisen kokeen numeron, joka lasketaan osaksi koko kurssiarviointia.

Suullinen koe järjestetään päättöviikolla, kurssin päättöpäivänä tai muuna sovittuna aikana ja se tehdään yhdessä parin kanssa. Jokaiselle parille varataan aikaa kokeen suorittamiseen n. 45min (valmistautumisaika 20 min. + koeaika 20 min. + palaute 5 min.). Aikatauluista sovitaan hyvissä ajoin ennen arviointiviikkoa.

**Koe koostuu kolmesta osasta: lukeminen, tiivistäminen ja keskustelu**. Kokeen tehtävätyyppejä harjoitellaan pitkin kurssia, myös harjoituskoe tehdään kurssin toiseksi viimeisellä oppitunnilla (pakollinen läsnäolo).
