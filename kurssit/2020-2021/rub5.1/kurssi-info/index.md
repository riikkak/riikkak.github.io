---
layout: content-main
title: Kurssi-info
course: rub5.1
published: true
---
## - [REK-regler](/media/rub5/REK_regler.pdf)

Kun hallitset yllä olevat säännöt, kaikki tästä eteenpäin menee kuin vettä vain :)

Kurssiarviointi (kursbedömning) on kokonaisuus johon kasataan palasia pitkin kurssia. Kaikki kurssin aikana tehtävät arvioitavat suoritukset (sanakokeet, kuuntelut, flipgridit ja ohjatut kirjoitustehtävät) on oltava tehtynä kurssin viimeiseen oppituntiin mennessä. Työvihko tulee olla täytettynä ja palautettava arviointipäivänä. Myös ohjattujen kirjoitustehtävien puhtaaksikirjoituksen deadline on arviointipäivä.

### 1. Työvihko (arbetshäfte = AH)

- Kurssin tärkein työväline
- Suurin osa vihkon sivuista tehdään yhdessä tuntien aikana.
- Osa tulee kotitehtäviksi.
- Muutama saattaa olla vapaaehtoisia, tarkempi info kurssikohtaisesti.
- Tekstien fraasien täyttö ja tarkistus hoidettava omatoimisesti (nettisivuilla tarkistusversio).
- Työvihko arvioidaan asteikolla  0-5, työvihkon plussatehtävistä laajuudesta riippuen 1-3 plussaa per sivu.


### 2. Kirjan tehtävät (övningar)

Jaettu kahteen osaan:

Pakolliset (obligatoriska) ja extraplussat (valfria). Pitävät sisällään kirjan tekstit, teemasanastot,ja  kieliopin.

Voit tehdä tehtäviä omaan tahtiin, mutta et oppituntien aikana, ellei niin ohjeisteta. Tarkempi luettelo tehtävistä löytyy työvihkosta.

Pakollisten tehtävien teko on edellytys arvosanan saannille. 

EXTRAPLUSSAT eivät ole pakollisia tehtäviä, mutta niitä kannattaa tehdä jos on voimia ja ajankäyttö sallii. MUTTA, jos ei koskaan tee yhtään extraa, on vaikea tavoittaa huipputuloksia tai yltää omaan parhaaseesi. Se on se ratkaiseva tekijä millä ylletään ysiin, kymppiin, eximiaan ja laudaturiin. Tai jos olet esim. seiskan tai kasin saaja, voit hyvin helposti nostaa osaamistasi ja arvosanaa numerolla tekemällä extroja. Extralla kerrataan opittua ja kertaus on opintojen äiti :D

Läksyt tarkistetaan joka tunti (ope kiertää) ja merkataan ylös plussat. Läksyjen teko vaikuttaa arvosanaan niin nousevasti kuin laskevastikin.

### 3. Suullinen kommunikaatio (muntlig kommunikation)

**1) Tuntiaktiivisuus (vaikuttaa nousevasti arvosanaan**)

- Osallistuminen opetukseen
- Huolella tehty pari- ja ryhmätyöskentely
- Tämä on tärkein lähtökohta kurssisuorituksen arvioinnissa. Kieli on puhumista, kommunikaatiota.


**2) 2 suullista Flipgrid-videotehtävää (20p)**

- Jag, finländare.
- Tienneuvominen (pareittain)
- Min favoritfest (EXTRA)

Toisille palautteen anto videoihin on osa tuntiaktiivisuutta.

**3) Suullinen koe (20p)**

- Arviointipäivän alussa, 3-4 hengen ryhmissä. 
- ääntö (10p)
- keskustelu (10p)


**4) Kirjallinen tuottaminen (n. 40p + 50p)**

- Kaksi pakollista ohjattua kirjoitustehtävää
- 1-3 vapaaehtoista (palautus ennen arviointipäivää)
- Kirjoitetaan Emendedissä
- Puhtaaksikirjoitus vapaaehtoinen (palautus Teamsiin), saa plussaa. Kurssista ja aikataulusta riippuen puhtaaksikirjoittaminen voi olla myös pakollinen suoritus.
- Arviointipäivänä käännöslauseet (n. 50p). Käännöslauseissa yhdistyvät kurssin aikana käyty kielioppi, sekä teemasanat. Opettele siis huolella käyttämään näitä jo ohjatuissa kirjoitustehtävissä.

**5) Sanasto (70-80p)**

- Kolme sanakoetta oppituntien alussa, katso kurssisivun aikataulu.
- Sanakokeeseen luetaan työvihkosta löytyvät fraasit. 
- Tärkeintä sanaston opiskelussa on että teet ennakkotehtävän uudesta tekstistä, kuuntelet tarkkaan ja teet muistiinpanoja kun teksti käydään yhdessä läpi ja keskityt tekstiin liittyviin paritehtäviin. Kun teet nämä kaikki, riittää monesti että kirjoitat fraasit vihkoon ja tarkistat ne ja hieman kertaat. Sanaston opiskelu on siis pitkäjänteistä toistoa. Edellisen illan ulkoaopettelu ei palvele oppimistasi.
- Jos sanakokeen arvosana jää alle 4- on tulos 0. Sanakokeita ei voi uusia. 

**6) Kuullunymmärtäminen (n. 40-50p)**

- Kaksi tai kolme arvioitavaa laajempaa kuunteluharjoitusta
- Flipgrid-videoiden katsominen


**7) Luetunymmärtäminen (n. 40-60p)**

- Kaikki lukemamme tekstit, niin lyhyet kuin pitkät ovat luetunymmärtämisen harjoittelua.
- Arviointipäivänä n. 2-3 osainen luetunymmärtämisen testitehtävä

**8) Kielioppi (n. 70p)**

- Rakennetaan vanhan tiedon pohjalle joka kurssilla hieman uutta.
- Kielioppi on yksi pieni palanen kieltä, ei se avain kaikkeen onnistumiseen.
- Käydään yhdessä läpi työvihkon avulla. Tukea saat kirjan teoriasta.
- Harjoitellaan niin kirjallisesti kuin suullisestikin (tässä tärkeä vastuu parin oppimisesta!).
- Tärkeä osa oppimista on opittujen asioiden soveltaminen ohjatuissa kirjoitustehtävissä.
- Arviointipäivässä digitehtävät kieliopista (kone korjaa), suurin kompastuskivi omat näppäinvirheet.

### Ohjeet pari- ja ryhmätyöskentelyyn

- Ole läsnä, kuuntele, kommentoi.
- Auta kaveria, korjaa.
- Olette vastuussa toinen toistenne oppimisesta.
- Jos kaveri ei keskity, huomauta asiasta.

### Sanakokeisiin luku

Opiskele sanakoetta varten työvihkossa olevat tekstien alleviivaukset. Kirjan
tekstin yhteydessä olevaa kappalekohtaista sanalistaa ei siis erikseen kysytä. Tekstien
fraaseista on kuitenkin hyvä opetella niissä esiintyvät sanat taivutuksineen.
​
Etsi itsellesi sopivaa lukutyyliä kokeilemalla eri tapoja. Alla muutama esimerkki:
​
1. Kirjoita fraasit työvihkoon ja kysele itseltäsi fraaseja vuorotellen suomesta
ruotsiin ja ruotsista suomeen.
2. Lue fraasit ääneen puhelimen sanelimeen ja kuuntele niitä esim. bussissa,
tiskatessa tai pyöräillessä. Tämä auttaa myös ääntämisen treeniin, kuin myös kuullunymmärtämiseen!
3. Pyydä äitiä, veljeä, kummia, kaimaa tai kaveria kyselemään.
4. Tee fraaseista muistipeli paperilapuille.
5. Käytä valmiita Quizletteja ja sen eri ominaisuuksia (esim. pelit, kuunteleminen jne.)
​
Sanakokeisiin on hyvä alkaa lukea pari päivää ennen sanakoetta ja tehdä hommaa
pikkuhiljaa. Mikäli kokeeseen luetaan 23-01 välillä edellisenä yönä, ei tieto
tartu päähän niin, että voisit hyödyntää sitä vielä arviointipäivänä.
​

### Poissaolot
Jos olet sairaana, tai muusta pätevästä syystä poissa arvioitavan suorituksen päivänä, **ilmoita siitä viimeistään samana aamuna opettajalle** (Wilma, Snap, sähköposti). Ilman pätevää syytä tai ilmoitusta suorituksestasi annetaan 0 pistettä. Poissaolotunneilta tulee hoitaa tehdyksi sekä tunnin aikana tehdyt tehtävät, että kotitehtävät.
​
### Pidemmät poissaolot
Ennalta tiedossa olevat poissaolot (lomamatkat, leirit jne) tulee saattaa opettajan tietoon kurssin alussa, jotta voidaan sopia tehtävistä ja aikataulusta.

## Arvosana 4
Nelonen on ansaittava ja edellyttää jo melko paljon osaamista osaamista. Mikäli kurssin
osasuorituksista liian moni (sanakokeet ja kuuntelukokeet, pistarit) jäävät alle arvosanan 4- ja lisäksi kurssikoekin on numerona alle 4-, ei kurssista voi antaa arvosanaa vaan kurssi katsotaan keskeytyneeksi (K) ja kurssi on suoritettava alusta asti uudelleen. Kurssiarvosanan saamiseksi ei riitä, että tulee paikalle ja istuu, vaan opetukseen on osallistuttava, tehtäviä tehtävä, kirjoitelmat palautettava ja työvihko palautettava täydellisesti täytettynä.

