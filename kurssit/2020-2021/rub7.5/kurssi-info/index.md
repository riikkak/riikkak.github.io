---
layout: content-main
title: Kurssi-info
course: rub7.5
published: true
---
## Tervetuloa ruotsin seiskakurssille! Tällä kurssilla opettelemme kertomaan ruotsiksi seuraavista teemoista:

1. Liikenne
2. Luonto, eläimet, kasvit
3. Ympäristö
4. Kestävä kehitys
5. Rikos ja rangaistus

Kieliopissa käsittelemme seuraavia asioita:

1. Imperatiivin kertaus
2. Adverbit
3. Partisiipin perfekti
4. Adjektiivit
5. Genetiivi
6. Lauseenvastikkeen vastineet


Jos jokin asia jää mietitityttämään, älä murehdi yksin tai kuuntele huhupuheita. **Kysy opelta!** Voit lähettää viestin Wilmassa, yksityisviestin Teamsissa tai Snapin.

### Kurssiarviointi (kursbedömning)

Kokonaisuus johon kasataan palasia pitkin kurssia. Kaikki kurssin aikana tehtävät arvioitavat suoritukset (sanakokeet, kuuntelut, flipgridit ja ohjatut kirjoitustehtävät) on oltava tehtynä kurssin viimeiseen oppituntiin mennessä. Työvihko tulee olla täytettynä ja palautettava arviointipäivänä. Myös ohjattujen kirjoitustehtävien puhtaaksikirjoituksen deadline on arviointipäivä.

Jos sinulla on **erityisen tuen suunnitelma** ja mahdollisesti myönnetty lisäaika, ilmoita siitä opettajalle heti kurssin alussa.

**1. Työvihko (arbetshäfte = AH)**

- Kurssin tärkein työväline
- Suurin osa vihkon sivuista tehdään yhdessä tuntien aikana.
- Osa tulee kotitehtäviksi. (Etänä teemme vihkon pääosin tuntien aikana)
- Muutama tehtävä työvihkosta saattaa olla vapaaehtoisia, tarkempi info kurssikohtaisesti.
- Tekstien fraasien täyttö ja tarkistus hoidettava omatoimisesti (nettisivuilla tarkistusversio).
- Työvihko arvioidaan asteikolla  0-5, työvihkon plussatehtävistä laajuudesta riippuen 1-3 plussaa per sivu.
- Pakolliset sivut on oltava tehtyinä arviointipäivään mennessä (muista huolehtia täytetyiksi poissaolojen ajalta!)

**2. Kirjan tehtävät (övningar)**

Jaettu kahteen osaan:

Pakolliset (obligatoriska) ja extraplussat (valfria). Pitävät sisällään kirjan tekstit, teemasanastot,ja  kieliopin. Voit tehdä tehtäviä omaan tahtiin, mutta et opetuksen aikana. Muuten on suositeltavaa tehdä vihkoa ja tehtäviä aina jos on luppoaikaa tunnilla :)

Pakollisten tehtävien teko on edellytys arvosanan saannille. 

EXTRAPLUSSAT eivät ole pakollisia tehtäviä, mutta niitä kannattaa tehdä jos on voimia ja ajankäyttö sallii. MUTTA, jos ei koskaan tee yhtään extraa, on vaikea tavoittaa huipputuloksia tai yltää omaan parhaaseesi. Se on se ratkaiseva tekijä millä ylletään ysiin, kymppiin, eximiaan ja laudaturiin. Tai jos olet esim. seiskan tai kasin saaja, voit hyvin helposti nostaa osaamistasi ja arvosanaa numerolla tekemällä extroja. Extralla kerrataan opittua ja kertaus on opintojen äiti :D

Läksyt tarkistetaan joka tunti (ope kiertää) ja merkataan ylös plussat. Läksyjen teko vaikuttaa arvosanaan niin nousevasti kuin laskevastikin.

**3. Suullinen kommunikaatio (muntlig kommunikation)**

1) Tuntiaktiivisuus (vaikuttaa nousevasti arvosanaan)

- Osallistuminen opetukseen
- Huolella tehty pari- ja ryhmätyöskentely
- Tämä on tärkein lähtökohta kurssisuorituksen arvioinnissa. Kieli on puhumista, kommunikaatiota.


2) Suulliset Flipgrid-videotehtävät (10-20p)

Kaksi aihetta kurssin teemoista, sisältää mahdollisesti myös ääntämisosuuden. Toinen pakollinen, toinen extra.

3) Suullinen koe (20p)

- Arviointipäivän alussa, 3-4 hengen ryhmissä. 
- ääntö (10p)
- keskustelu (10p)


**4. Kirjallinen tuottaminen (40p + 50p)**

- Kaksi pakollista ohjattua kirjoitustehtävää (40p).
- 1-3 vapaaehtoista (palautus ennen arviointipäivää)
- Kirjoitetaan Emendedissä, apuna kirja ja työvihko, EI muita apuja.
- Puhtaaksikirjoitus vapaaehtoinen (palautus Teamsiin), saa plussaa. Kurssista ja aikataulusta riippuen puhtaaksikirjoittaminen voi olla myös pakollinen suoritus.
- Arviointipäivänä käännöslauseet (n. 50p). Käännöslauseissa yhdistyvät kurssin aikana käyty kielioppi, sekä teemasanat. Opettele siis huolella käyttämään näitä jo ohjatuissa kirjoitustehtävissä.

**5. Sanasto (70-80p)**

- Kolme sanakoetta oppituntien alussa, katso kurssisivun aikataulu.
- Sanakokeeseen luetaan työvihkosta löytyvät fraasit. 
- Tärkeintä sanaston opiskelussa on että teet ennakkotehtävän uudesta tekstistä, kuuntelet tarkkaan ja teet muistiinpanoja kun teksti käydään yhdessä läpi ja keskityt tekstiin liittyviin paritehtäviin. Kun teet nämä kaikki, riittää monesti että kirjoitat fraasit vihkoon ja tarkistat ne ja hieman kertaat. Sanaston opiskelu on siis pitkäjänteistä toistoa. Edellisen illan ulkoaopettelu ei palvele oppimistasi.
- Jos sanakokeen arvosana jää alle 4- on tulos 0. Sanakokeita ei voi uusia. 

**6. Kuullunymmärtäminen (n. 50-60p)**

- Kaksi tai kolme arvioitavaa laajempaa kuunteluharjoitusta kurssin teemoista


**6. Luetunymmärtäminen (n. 40-60p)**

- Kaikki lukemamme tekstit, niin lyhyet kuin pitkät ovat luetunymmärtämisen harjoittelua.
- Arviointipäivänä n. 2-3 osainen luetunymmärtämisen testitehtävä

**7. Kielioppi (n. 70-80p)**

- Rakennetaan vanhan tiedon pohjalle joka kurssilla hieman uutta.
- Kielioppi on yksi pieni palanen kieltä, ei se avain kaikkeen onnistumiseen.
- Käydään yhdessä läpi työvihkon avulla. Tukea saat kirjan teoriasta.
- Harjoitellaan niin kirjallisesti kuin suullisestikin (tässä tärkeä vastuu parin oppimisesta!).
- Tärkeä osa oppimista on opittujen asioiden soveltaminen ohjatuissa kirjoitustehtävissä.
- Arviointipäivässä digitehtävät kieliopista (kone korjaa), suurin kompastuskivi omat näppäinvirheet.


**OHJEET PARI- JA RYHMÄTYÖSKENTELYYN**

- Ole läsnä, kuuntele, kommentoi.
- Auta kaveria, korjaa.
- Olette vastuussa toinen toistenne oppimisesta.
- Jos kaveri ei keskity, huomauta asiasta.

### Poissaolot
Jos olet sairaana, tai muusta pätevästä syystä poissa arvioitavan suorituksen päivänä, **ilmoita siitä viimeistään samana aamuna opettajalle** (Wilma, Teams, Snap). Ilman pätevää syytä tai ilmoitusta suorituksestasi annetaan 0 pistettä. Poissaolotunneilta tulee hoitaa tehdyksi sekä tunnin aikana tehdyt tehtävät, että kotitehtävät. Voit pyytää opettajalta vastaukset ja näyttää kotitehtävät takautuvasti.
​
### Pidemmät poissaolot
Ennalta tiedossa olevat poissaolot (lomamatkat, leirit jne) tulee saattaa opettajan tietoon kurssin alussa, jotta voidaan sopia tehtävistä ja aikataulusta.

## Arvosana 4
**Nelonen on ansaittava** ja edellyttää jo melko paljon osaamista osaamista. Mikäli kurssin
osasuorituksista liian moni (sanakokeet ja kuuntelukokeet, pistarit) jäävät alle arvosanan 4- ja lisäksi arvioitavien suoritusten yhteenlaskettu arvosana on numerona alle 4-, ei kurssista voi antaa arvosanaa vaan kurssi katsotaan keskeytyneeksi (K) ja kurssi on suoritettava alusta asti uudelleen. **Kurssiarvosanan saamisen edellytys on, että osallistuu opetukseen aktiivisesti (tehtävien ja pariharjoitusten teko), kaikki osasuoritukset on oltava tehty hyväksytysti (sana- ja kuuntelukokeet, kirjoitusharjoitukset ja suulliset tehtävät) ja työvihko palautettava täydellisesti täytettynä.**
