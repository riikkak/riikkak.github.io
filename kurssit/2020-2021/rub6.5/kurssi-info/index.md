---
layout: content-main
title: Kurssi-info
course: rub6.5
published: true
---
Kurssin RUB6 (suullisen kielitaidon kurssi) arviointi perustuu ensisijaisesti läsnäoloon oppitunneilla ja niiden aikana tapahtuvaan työskentelyyn. Koska kurssi on läsnäoloon perustuva työkurssi, saa **poissaoloja** kertyä **maksimissaan 2 tuntia**, oli poissaolon syy mikä hyvänsä. Tunteja ei pääsääntöisesi voi korvata erillisillä tehtävillä. Jos poissaoloja on enemmän, kurssi keskeytyy. Inhimilliset syyt kuten sairastuminen ovat toki mahdollisia. Näissä tapauksissa neuvottele välittömästi sairauden alettua opettajan kanssa jatkosta.
​
**Arviointiin kuuluu:**
​
* suullinen koe (100p)
* kurssin aikana pidettävät sanakokeet (60p)
* kuuntelukokeet (40p)
* työvihkon täydellinen täyttäminen 
* kotitehtävät
* kurssikohtaiset projektit
​
Tuntiaktiivisuus ja aktiivisesti paria/ryhmää tukien tapahtuva tuntityöskentely ovat tärkeä osa arviointia ja tietysti positiivinen asennoituminen ruotsin kielen käyttöä kohtaan, unohtamatta rohkeaa heittäytymistä.
​
Kurssin lopussa, arviointipäivänä, järjestetään suullisen kielitaidon koe. Suullisesta kokeesta saa kaksi numeroa, suullisen kielitaidon numero (erillinen virallinen todistus), sekä suullisen kokeen numeron, joka lasketaan osaksi koko kurssiarviointia.

Suullinen koe järjestetään arviointiviikolla, kurssin arviointipäivänä tai muuna sovittuna aikana ja se tehdään yhdessä parin kanssa. Jokaiselle parille varataan aikaa kokeen suorittamiseen n. 40min (valmistautumisaika 20 min. + koeaika 20 min.). Aikatauluista sovitaan hyvissä ajoin ennen arviointiviikkoa.

Koe koostuu kolmesta osasta: lukeminen, tiivistäminen ja keskustelu. Kokeen tehtävätyyppejä harjoitellaan pitkin kurssia, myös harjoituskoe tehdään kurssin loppupuolella.