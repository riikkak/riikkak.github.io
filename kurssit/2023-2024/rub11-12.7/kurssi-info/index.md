---
layout: content-main
title: Kurssi-info
course: rub11-12.7
published: true
---
# Opintojakson arviointi ja suoritusohjeet
Lukiolain, LOPS2021 perusteiden sekä paikallisen opsin (Oulun kaupunki) pohjalta:

**Opiskelijan velvollisuudet**

_Opiskelijalla on velvollisuus osallistua opetukseen, jollei hänen poissaololleen ole perusteltua syytä. Koulutuksen järjestäjä päättää opiskelijan poissaoloa koskevista menettelyistä. Opiskelijan on suoritettava tehtävänsä tunnollisesti ja käyttäydyttävä asiallisesti. (Lukiolaki 30 §)_

## TAVOITTEET

_Opetuksessa tavoitellaan tilanteita, joissa opiskelija pääsee turvallisesti haastamaan oman osaamisensa rajoja. Oppitunneilla käytetään monipuolisia ja opiskelijakeskeisiä menetelmiä sekä tarjotaan merkityksellisiä, avoimia ja riittävän haastavia tehtäviä. Opetellaan käyttämään tehokkaasti erilaisia kielenopiskelustrategioita ja työvälineitä.
Opiskelija kehittää kielenopiskelutaitojaan tunnistamalla itselleen sopivia strategioita oppia toista kotimaista kieltä ja arvioimalla oman oppimisensa edistymistä. Häntä ohjataan ymmärtämään monipuolisen kielitaidon merkitys jatko-opinnoissa ja työelämässä sekä kieli-identiteetin rakentamisessa. (LOPS 2021 perusteet)_

Toisen kotimaisen kielen opiskelu vahvistaa opiskelijan yhteiskunnallista osaamista. Ruotsin opintojen mahdollistamat taidot helpottavat opiskelijan siirtymistä jatko-opintoihin, työelämään ja kansalaisaktiivisuutta edellyttäviin tehtäviin. Opiskelija oppii ymmärtämään ja tuottamaan (suullisesti ja kirjallisesti) opintokokonaisuuden teemoihin liittyviä tehtäviä.

## ARVIOINTI

Arviointi Kastellin lukiossa on monipuolista, rakentavaa ja kannustaa opiskelijoita oppimiseen ja ponnistelemaan omista lähtökohdistaan parempaan.

_Kunkin opintojakson arvioinnista päättää opiskelijan opettaja tai, jos opettajia on useita, opettajat yhdessä. (Lukiolaki 38 §)_

_Opiskelijan työskentelyä, oppimista ja osaamisen kehittymistä tulee arvioida monipuolisesti. Opiskelijan arvioinnilla pyritään ohjaamaan ja kannustamaan opiskelua sekä kehittämään opiskelijan edellytyksiä itsearviointiin. Opiskelijalla on oikeus saada tieto arvioinnissa käytettävistä arviointiperusteista ja niiden soveltamisesta häneen. Opiskelijalle on lukio-opintojen aikana annettava mahdollisuus itsearviointiin. (Lukiolaki 714/2018, 37 § 1 mom.)_

Arviointi on monipuolista ja tarkoituksenmukaisin menetelmin toteutettua. Opiskelijalla on opintojakson aikana erilaisia mahdollisuuksia, tilaisuuksia ja tapoja osoittaa oppimistaan ja osaamistaan. Arvioinnilla saatu tieto auttaa opettajia suuntaamaan opetustaan opiskelijoiden tarpeiden mukaisesti.

_Opiskelijan työskentelyä, oppimista ja osaamisen kehittymistä tulee arvioida opetussuunnitelman mukaisen opintojakson suorittamisen aikana suhteessa opintojaksolle asetettuihin tavoitteisiin. Opiskelijan tulee saada palautetta oppimisensa kehittymisestä. (Lukiolaki 714/2018, 37 § 2 mom.)_ 

Opintojakson arvosana perustuu monipuoliseen oppimisen, osaamisen ja opitun näyttöön. Arvioinnin kohteina ovat opiskelijan tiedot, taidot ja työskentely. Oppimista tukevaa palautetta annetaan pitkin opintojaksoa, jotta opiskelijalla on mahdollisuus kehittää sen perusteella opiskeluaan ja työskentelyään.

**1.Arvioitavat suoritukset (arviointi)**

- sanakokeet (0-10)
- kuuntelut (0-10)
- ohjatut kirjoitustehtävät 
- suulliset tehtävät 
- verbikokeet RUB12, RUB14 (0-10)
- päättöpäivän suoritukset (suullinen osuus, kielioppi, luetunymmärtäminen, käännöslauseet)

**2.	Muut arviointiin vaikuttavat osa-alueet**

- tuntiaktiivisuus (aktiivisuutta voi osoittaa viittaamisen lisäksi tehtävillä)
- läksyt
- 
Oppimista tukee ja ohjaa formatiivinen arviointi. Palautteella kuvataan opiskelijan edistymistä suhteessa asetettuihin tavoitteisiin. Opintojakson aikainen palaute auttaa opiskelijaa ymmärtämään omaa oppimistaan, tunnistamaan vahvuuksiaan, korjaamaan virheitään ja kehittämään työskentelyään niin, että oppimiselle asetetut tavoitteet voivat toteutua.

- itse- ja vertaisarviointi (parityöskentely)
- opettajan antama palaute (esim. tuntityöskentely, ääntämisohjeet, kotitehtävien ja tuotosten kommentointi)
- suullisten tehtävien palaute
  
_Kielten opetuksessa opiskelijalta arvioidaan kielitaidon muiden osa-alueiden lisäksi suullinen kielitaito. Suullista kielitaitoa voidaan arvioida erillisellä kokeella. (Lukiolaki 714/2018, 37 § 4 mom.)_

Osaamiselle ja oppimiselle asetettujen tavoitteiden saavuttamisen näkyväksi tekee summatiivinen arviointi. Osaamisen arviointi perustuu todennettuun näyttöön siitä, kuinka hyvin ja missä määrin opiskelija on saavuttanut opintojaksolle asetetut tavoitteet. 

Sekä formatiiviseen että summatiiviseen arviointiin kuuluu opiskelijan työskentelyn arviointi, joka perustuu oppiaineissa määriteltyihin työskentelyn tavoitteisiin ja niiden saavuttamiseen. Suurin osa arvioinnista tapahtuu pienissä osissa periodin aikana, mikä vähentää kuormitusta päättöviikolla. Kuuntelut, ohjatut kirjoitustehtävät ja suulliset tehtävät eivät vaadi erillistä valmistautumista, koska arvioitava asia on opiskeltu perusteellisesti usean oppitunnin aikana. Sanakokeisiin ja verbikokeisiin on hyvä kerrata.

**ARVOSANA 4**
Arvosana 4 on ansaittava ja edellyttää jo melko paljon osaamista. Mikäli moduulin osasuoritusten keskiarvo jää alle arvosanan 4-, ei kurssista voi antaa arvosanaa. Arvosanan saamiseksi opetukseen on osallistuttava ja kaikki vaadittavat suoritukset tehtävä.

### KIELIPROFIILI
Lukion opetussuunnitelman perusteet 2019 velvoittavat jokaista opiskelijaa laatimaan henkilökohtaisen kieliprofiilin osana lukion vieraiden kielten ja toisen kotimaisen kielen opintoja. 
Kieliprofiilin laatimisella on kaksi päätavoitetta. Kieliprofiilia laatiessaan opiskelija oppii tunnistamaan ja tekemään näkyväksi eri kielten taitojaan. Samalla on tarkoitus, että opiskelija ottaa nykyistä enemmän vastuuta kielitaitonsa kehittämisestä sekä lukio-opintojen aikana että niiden jälkeen.
Opiskelija laatii lukio-opintojensa aikana yhden kieliprofiilin. Siihen hän kerää tiedot kaikista kielistä, joissa hänellä on osaamista. Kieliprofiiliin voi myös liittää suppeampia tai laajempia näyttöjä kielitaidosta sekä todistuksia kielitaidosta. Opiskelija voi liittää kieliprofiiliin myös itsearviointia ja pohdintaa kieltenopiskelutaidoistaan, niiden kehittymisestä sekä tulevaisuuden tavoitteistaan. Kieliprofiili onkin ennen kaikkea itsearviointityökalu, josta opiskelija on itse vastuussa.

**OHJE:**
•	Luo OneDriveen kansio – Kieliprofiili
•	Luo tuon kansion sisään alikansiot opiskelemillesi kielille.
•	Tallenna kunkin kielen alle suullisia ja kirjallisia näyttöjä lukio-opintojen ajalta.
