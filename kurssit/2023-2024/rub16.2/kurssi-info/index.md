---
layout: content-main
title: Kurssi-info
course: rub16.2
published: true
---

Kurssin RUB16 (suullisen kielitaidon kurssi) **arviointi perustuu ensisijaisesti läsnäoloon oppitunneilla ja niiden aikana tapahtuvaan työskentelyyn**. Koska kurssi on läsnäoloon perustuva työkurssi, jossa työ tehdään pääosin parin kanssa keskustellen, on suotavatavaa, että poissaoloja on maksimissaan 2 oppituntia. Tunteja ei pääsääntöisesti voi korvata erillisillä tehtävillä. Jos poissaoloja on enemmän, on kurssin suorittamisesta keskusteltava opettajan kanssa. Inhimilliset syyt kuten sairastuminen ovat toki mahdollisia, näissä tapauksissa neuvottele välittömästi sairauden alettua opettajan kanssa jatkosta.

**Arviointiin kuuluu:**

1. suullinen koe (100p)
2. kurssin aikana pidettävät sanakokeet (60p)
3. kuuntelukokeet (40p)
4. Flipgrid-videot
5. työvihkon täydellinen täyttäminen
6. (kotitehtävät, plussat jne)
7. mahdolliset kurssikohtaiset projektit

Erityisen tärkeää on tuntiaktiivisuus ja aktiivisesti paria/ryhmää tukien tapahtuva tuntityöskentely ja tietysti positiivinen asennoituminen ruotsin kielen käyttöä kohtaan, unohtamatta rohkeaa heittäytymistä.

Kurssin lopussa järjestetään suullisen kielitaidon koe. Suullisesta kokeesta saa kaksi numeroa, suullisen kielitaidon numeron (erillinen virallinen todistus), sekä suullisen kokeen numeron, joka lasketaan osaksi koko kurssiarviointia.

Suullinen koe järjestetään päättöviikolla, kurssin päättöpäivänä tai muuna sovittuna aikana ja se tehdään yhdessä parin kanssa. Jokaiselle parille varataan aikaa kokeen suorittamiseen n. 45min (valmistautumisaika 20 min. + koeaika 20 min. + palaute 5 min.). Aikatauluista sovitaan hyvissä ajoin ennen arviointiviikkoa.

**Koe koostuu kolmesta osasta: lukeminen, tiivistäminen ja keskustelu**. Kokeen tehtävätyyppejä harjoitellaan pitkin kurssia, myös harjoituskoe tehdään kurssin toiseksi viimeisellä oppitunnilla (pakollinen läsnäolo).
