---
layout: content-main
title: Kurssi-info
course: rub11-12.6
published: true
---
# Välkommen!

Moduulin arviointi perustuu aina ensisijaisesti läsnäoloon (fyysinen ja henkinen) oppitunneilla, sekä niiden aikana tapahtuvan työskentelyn eri osa-alueisiin.
Jos sinulla on erityisen tuen suunnitelma ja mahdollisesti myönnetty lisäaika, ilmoita siitä opettajalle heti kurssin ensimmäisellä oppitunnilla! Tukitoimia ei järjestetä ilman tätä ilmoitusta.
REKin oppitunnit ovat kännykätöntä aikaa, laita puhelin laukkuusi jo luokkaan saapuessasi. Pipot, lippikset ja päällysvaatteet eivät kuulu päälle sisätiloissa. Opettelemme myös hyviä tapoja ja yleissivistystä.
Oppitunnit ovat opiskelua varten, hoidathan siis vessakäynnit välitunnilla. Hammaslääkärit, kampaajat ja fysioterapiat varataan muihin ajankohtiin kuin oppituntien päälle. Kun olet läsnä fyysisesti ja henkisesti, oppimista ei voi estää ja kotonatehtävän työn määrä on erittäin kohtuullinen.

### Lukion ruotsin moduulit 1 ja 2 aiheittain

**Moduuli 1**

Teemat:

Sverige
Fritid
Mat

Kieliopissa:

Päälauseen sanajärjestys
Kysymyssanat ja kysymyslause
Lukusanat

**Moduuli 2**

Teemat:

1. Mat
1. Kompisar och vänner
1. Skola
1. Välbefinnande och hälsa
1. Utseende
1. Kläder
1. Familj och släktingar

Kieliopissa:

1. Sivulause
1. Verbit
1. Substantiivit
1. Adjektiivit
1. Käskymuoto
1. Persoonapronominit
1. Prepositiot

## Poissaolot

Jos olet sairaana, tai muusta pätevästä syystä poissa arvioitavan suorituksen päivänä, hoida oma-aloitteisesti uuden ajan sopiminen suoritukselle (kasvotusten / Wilma-viestillä, ehdota valmiiksi aikoja). Jos et hoida itse suorituksellesi uutta aikaa, suorituksestasi annetaan 0 pistettä. 
Sanakokeet, kuuntelut ja kirjoitelmat on oltava tehtynä periodin viimeiseen oppituntiin mennessä. Suullisten tehtävien deadline on sitova, myöhästyneet palaukset 0p. Jos sinulla on pätevä syy (leirillä olo, vakava sairastuminen), huolehdi että sovit arvioitavan tehtävän teosta opettajan kanssa. Lomamatka ei ole pätevä syy siirtää palautuspäivää.
Poissaolotunneilta tulee hoitaa tehdyksi sekä tunnin aikana tehdyt tehtävät, että kotitehtävät. EI KORVAAVIA TEHTÄVIÄ! Pyydä jonkun ryhmäläisen (selväkäsialaisen!) yhteistiedot heti kurssin alussa, jotta voit pyytää muistiinpanot merkinnöistä.

### Pidemmät poissaolot
Ennalta tiedossa olevat poissaolot (lomamatkat, leirit jne) tulee saattaa opettajan tietoon kurssin ensimmäisellä tunnilla, jotta voidaan sopia tehtävistä ja aikataulusta.
Opintojakson aiheet:

## Arviointi
Opintojakson arviointi koostuu pienemmistä osasuorituksista, sekä muista arvioinnin osa-alueista. Sanakokeet, kuuntelut ja kirjoitelmat tehdään paperilla, tulos jaetaan siinä (lämmin suositus näyttää myös kotiväelle). Kirjoitelmien puhtaaksikirjoitus Emendediin ja suulliset tehtävät Flip-sovellukseen (palaute siellä). Moduulin suorittamisen jälkeen saat paperisen arviointiyhteenvedon, jossa näkyvät kaikki suorituksesi.

**Arvioitavat suoritukset**

1.	Sanakokeet
2.	Kuuntelut
3.	Ohjatut kirjoitusharjoitukset
4.	Suulliset tehtävät ja suullinen koe/suullinen paritehtävä
5.	DIGIKIRJAN TEHTÄVÄT (40p)
6.	Kielioppikoe
7.	Luetunymmärtämisen koe
8.	Käännöslauseet
   
**Muut arviointiin vaikuttavat osa-alueet**

1.	Tuntiaktiivisuus ja parityöskentely
2.	Läksyt (pakollisten tehtävien teko on edellytys arvosanan saannille)
3.	Plussatehtävät (läksyplussat, ylimääräiset suulliset/kirjoitukset, testitehtävät ym.)
4.	Ruotsi-kansion täyttäminen ohjeistuksen mukaan
5.	Muut mahdolliset lisätehtävät / pistarit
6.	Sanakokeet, kuuntelut ja ohjatut kirjoitustehtävät on oltava tehtynä moduulin viimeiseen oppituntiin mennessä.
   
Ruotsi-kansio palautetaan arviointipäivänä.
Ohjattujen kirjoitustehtävien plussana olevien puhtaaksikirjoituksen deadline on päättöpäivä.

**Muuta huomioitavaa**

- **Työ- ja teemavihko, sekä arvioitavat tuotokset tehtävä lyijykynällä!**
- Läksyt tarkistetaan joka tunti (ope kiertää) ja merkataan ylös myös extraplussat. Läksyjen teko vaikuttaa arvosanaan niin nousevasti, kuin laskevastikin.
- Digikirjasta olemme valinneet sellaiset tehtävät, jotka tukevat oppimista parhaiten. (yhteensä vain n. 25-30% koko digikirjan tehtävistä)
- EXTRAPLUSSAT eivät ole pakollisia tehtäviä, mutta niitä kannattaa tehdä, jos on voimia ja ajankäyttö sallii. MUTTA, jos ei koskaan tee yhtään extraa, on vaikea tavoittaa huipputuloksia tai yltää omaan parhaaseesi.
- Extrat ovat se ratkaiseva tekijä millä ylletään ysiin, kymppiin, eximiaan ja laudaturiin. Jos olet esim. seiskan tai kasin saaja, voit hyvin helposti nostaa osaamistasi ja arvosanaa numerolla tekemällä extroja. Extralla kerrataan opittua ja kertaus on opintojen äiti :D
- Tee se mitä tarvitsee yltääksesi omaan henkilökohtaiseen tavoitteeseesi.
- **Jos jokin asia jää mietityttämään suorituksissa, älä murehdi yksin tai kuuntele huhupuheita. Kysy opelta!**

## Vihkojen arviointi

- Työvihkosta arvosana 4-10
- Pakolliset moduulin aikana yhteisesti tehdyt tehty vaatimusten mukaan: 9 (hyvä)
- Kaikki tehtävät tehty: 9-10 (kiitettävä ja erinomainen)
- 10+ erityisen huolella tehty ja opiskelujälki näkyy monella tapaa
- Teemavihko arvioidaan asteikolla ok-, ok, ok+

## Arvosana 4

- Nelonen on ansaittava ja edellyttää jo melko paljon osaamista osaamista.
- Mikäli moduulin osasuorituksista liian moni (kts. yllä) jäävät alle arvosanan 4-, ei kurssista voi antaa arvosanaa vaan moduuli katsotaan keskeytyneeksi (K) Keskeytynyt moduuli on suoritettava alusta asti uudelleen.
- Arvosanan saamiseksi ei riitä läsnäolo, vaan opetukseen on osallistuttava ja kaikki vaadittavat suoritukset (kts. yllä) tehtävä ajallaan.
  
### OHJEET PARI- JA RYHMÄTYÖSKENTELYYN
Ole läsnä, kuuntele, kommentoi. Auta kaveria, korjaa, kaveri toistaa korjatun sanan/fraasin. Olette vastuussa toinen toistenne oppimisesta. Jos kaveri ei keskity, huomauta asiasta. Ääntötehtävissä paino aina ääntämisellä, kääntäminen tulee toisella sijalla.
