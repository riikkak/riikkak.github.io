---
layout: content-main
title: Kurssi-info
course: rub15.8
published: true
---
# Välkommen!

Moduulin arviointi perustuu aina ensisijaisesti läsnäoloon (fyysinen ja henkinen) oppitunneilla ja niiden aikana tapahtuvan työskentelyn eri osa-alueisiin.

Jos sinulla on erityisen tuen suunnitelma ja mahdollisesti myönnetty lisäaika, ilmoita siitä opettajalle heti kurssin ensimmäisellä oppitunnilla! Tukitoimia ei järjestetä ilman tätä ilmoitusta.

REKin oppitunnit ovat kännykätöntä aikaa, laita puhelin laukkuusi jo luokkaan saapuessasi. Pipot, lippikset ja päällysvaatteet eivät kuulu päälle sisätiloissa. Opettelemme myös hyviä tapoja ja yleissivistystä.

Oppitunnit ovat opiskelua varten, hoida vessakäynnit välitunnilla. Hammaslääkärit, kampaajat ja fysioterapiat varataan muihin ajankohtiin kuin oppituntien päälle. Kun olet läsnä fyysisesti ja henkisesti, oppimista ei voi estää ja kotonatehtävän työn määrä on erittäin kohtuullinen.

### Poissaolot

Jos olet **sairaana, tai muusta pätevästä syystä** poissa arvioitavan suorituksen päivänä, hoida oma-aloitteisesti uuden ajan sopiminen suoritukselle (kasvotusten / Wilma-viestillä ehdota valmiiksi aikoja).

Jos et hoida itse suorituksellesi uutta aikaa, suorituksestasi annetaan 0 pistettä. Kaikki osasuoritukset (sanakokeet, kuuntelut, kirjoitelmat ja suulliset tehtävät) on oltava tehtynä periodin viimeiseen oppituntiin mennessä!

Poissaolotunneilta tulee hoitaa tehdyksi sekä tunnin aikana tehdyt tehtävät, että kotitehtävät. EI KORVAAVIA TEHTÄVIÄ!​

### Pidemmät poissaolot

Ennalta tiedossa olevat poissaolot (lomamatkat, leirit jne) tulee saattaa opettajan tietoon kurssin alussa, jotta voidaan sopia tehtävistä ja aikataulusta.

### Opintojakson aiheet

**Teemat:**

1. Opiskelu
2. Työelämä
3. Norja
4. Rahankäyttö ja kuluttaminen

**Kieliopissa:**

1. Substantiivien taivutus ja käyttö
2. S-päätteiset verbit
3. S-passiivi
4. Partisiipin preesens
5. Prepositiot ajanilmauksissa

### Arviointi

Opintojakson arviointi koostuu pienemmistä osasuorituksista, sekä muista arvioinnin osa-alueista. Sanakokeet, kuuntelut ja kirjoitelmat tehdään paperilla, tulos jaetaan siinä (lämmin suositus näyttää myös kotiväelle). Kirjoitelmien puhtaaksikirjoitus Emendediin ja suulliset tehtävät Flip-sovellukseen (palaute siellä). Moduulin suorittamisen jälkeen saat paperisen arviointiyhteenvedon, jossa näkyvät kaikki suorituksesi.

**Arvioitavat suoritukset**

1. Sanakokeet
1. Kuuntelut
1. Ohjatut kirjoitusharjoitukset
1. Suulliset tehtävät ja suullinen koe
1. Kielioppikoe
1. Luetunymmärtämisen koe
1. Käännöslauseet

**Muut arviointiin vaikuttavat osa-alueet**

1. Tuntiaktiivisuus ja parityöskentely
1. Läksyt (pakollisten tehtävien teko on edellytys arvosanan saannille)
2. DIGIKIRJAN TEHTÄVÄT
3. Plussatehtävät (läksyplussat, ylimääräiset suulliset/kirjoitukset, ym.)
4. Ruotsi-kansion täyttäminen ohjeistuksen mukaan
5. Muut mahdolliset lisätehtävät / pistarit
6. Arvioitavat suoritukset (sanakokeet, kuuntelut, flipgridit ja ohjatut kirjoitustehtävät) on oltava tehtynä moduulin viimeiseen oppituntiin mennessä.

* Ruotsi-kansio palautetaan arviointipäivänä.
* Ohjattujen kirjoitustehtävien plussana olevien puhtaaksikirjoituksen deadline on päättöpäivä.

**Muuta huomioitavaa**

* Läksyt tarkistetaan joka tunti (ope kiertää) ja merkataan ylös myös extraplussat.Läksyjen teko vaikuttaa arvosanaan niin nousevasti kuin laskevastikin.
* EXTRAPLUSSAT eivät ole pakollisia tehtäviä, mutta niitä kannattaa tehdä jos on voimia ja ajankäyttö sallii. MUTTA, jos ei koskaan tee yhtään extraa, on vaikea tavoittaa huipputuloksia tai yltää omaan parhaaseesi.
* Extrat ovat se ratkaiseva tekijä millä ylletään ysiin, kymppiin, eximiaan ja laudaturiin. Jos olet esim. seiskan tai kasin saaja, voit hyvin helposti nostaa osaamistasi ja arvosanaa numerolla tekemällä extroja. Extralla kerrataan opittua ja kertaus on opintojen äiti :D
* Tee se mitä tarvitsee yltääksesi omaan henkilökohtaiseen tavoitteeseesi.

### Vihkojen arviointi

* Työvihkosta arvosana 4-10
* Pakolliset moduulin aikana yhteisesti tehdyt: 8 (hyvä)
* Kaikki tehtävät tehty: 9-10 (kiitettävä ja erinomainen)
* 10+ erityisen huolella tehty ja opiskelujälki näkyy monella tapaa
* Teemavihko arvioidaan asteikolla ok-, ok, ok+

### Digikirjan tehtävät

Digikirjasta olemme valinneet sellaiset tehtävät, jotka tukevat oppimista parhaiten. Pakolliset tehtävät tulee olla tehtyinä periodin viimeiseen oppituntiin mennessä, testitehtävät (plussaa) päättöpäivään mennessä.


**Jos jokin asia jää mietitityttämään suorituksissa, älä murehdi yksin tai kuuntele huhupuheita. Kysy opelta! **

### Arvosana 4

**Nelonen on ansaittava** ja edellyttää jo melko paljon osaamista osaamista.

Mikäli moduulin osasuorituksista liian moni (kts. yllä) jäävät alle arvosanan 4-, ei kurssista voi antaa arvosanaa vaan moduuli katsotaan keskeytyneeksi (K)
Keskeytynyt moduuli on suoritettava alusta asti uudelleen.
Arvosanan saamiseksi ei riitä läsnäolo, vaan opetukseen on osallistuttava ja kaikki vaadittavat suoritukset (kts. yllä) tehtävä ajallaan.

### OHJEET PARI- JA RYHMÄTYÖSKENTELYYN

Ole läsnä, kuuntele, kommentoi.
Auta kaveria, korjaa.
Olette vastuussa toinen toistenne oppimisesta.
Jos kaveri ei keskity, huomauta asiasta.
Sanakokeisiin luku
Opiskele sanakoetta varten työvihkossa olevat tekstien/teeman fraasit. Tekstien fraaseista on hyvä opetella niissä esiintyvät sanat taivutuksineen.​Etsi itsellesi sopivaa lukutyyliä kokeilemalla eri tapoja. Alla muutama esimerkki:​

1. Kirjoita fraasit työvihkoon ja kysele itseltäsi fraaseja vuorotellen suomesta ruotsiin ja ruotsista suomeen.
1. Lue fraasit ääneen puhelimen sanelimeen ja kuuntele niitä esim. bussissa, tiskatessa tai pyöräillessä. Tämä auttaa myös ääntämisen treeniin, kuin myös kuullunymmärtämiseen!
1. Pyydä äitiä, veljeä, kummia, kaimaa tai kaveria kyselemään.
1. Tee fraaseista muistipeli paperilapuille.
1. Käytä valmiita Quizletteja ja sen eri ominaisuuksia (esim. pelit, kuunteleminen jne.)

Sanakokeisiin on hyvä alkaa lukea pari päivää ennen sanakoetta ja tehdä hommaa pikkuhiljaa. Mikäli kokeeseen luetaan 23-01 välillä edellisenä yönä, ei tieto tartu päähän niin, että voisit hyödyntää sitä vielä päättöviikolla.
