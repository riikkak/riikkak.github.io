---
layout: content-main
title: Curriculum Vitae
theme: english
course: ena3
---
**PALAUTUS KESKIVIIKKONA 7.5**

###CV

Kirjoita CV eli ansioluettelo kirjan ohjeiden avulla. Löydät ne sivuilta 110-112. Kirjan malli-cv on melko
laaja, valitse siitä harkiten osia omaan ansioluetteloosi. Kannattaa kokeilla googlettaa sanoilla *summerjob cv* tai
vaikkapa *my first cv*. Siten löydät pajon hyviä vinkkejä omaasi. Perusrunkoon ohjeet kuitenkin selkeästi myös kirjan
sivulla 111.

Muista kirjoittaa CV koneella, tekstinkäsittelyohjelmalla. Ole tarkkana muotoilun kanssa, sen tulee olla siisti ja
selkeä. Helpoiten se syntyy käyttämällä valmista CV-pohjaa, joka löytyy kaikista ohjelmista tai hakemalla netistä
(hakusana esim. *cv template*).

Erityistä tarkkuutta vaatii koulutuksen kuvaaminen, sillä koulujärjestelmät ovat niin erilaiset englanninkielisissä
maissa kuin Suomessa. Valitse aina englanninkieliset termit kouluille (etsi paras vastine), kirjasta löydät
koulusanaston s. 48.

###Letter of application/Cover letter

Työpaikkahakemus kirjoitetaan usein kirjeen muotoon ja se on siis se millä sinun olisi saatava työnantaja vakuttumaan
siitä, että sinut kannattaa palkata. CV on hakemuskirjeen liite, josta työnantaja helposti näkee koulutuksesi ja
työkokemuksesi. Hakemukseen ei kannata kirjoittaa kaikkia samoja asioita kuin CV.ssä, vaan perustella miksi juuri sinä
olisit sopivin avoinna olevaan tehtävään. Hakemus ja cv siis täydentävät toisiaan, antaen mahdollisimman selkeän kuvan
siitä, kuka sinä olet.

Kirjasta löydät selkeät ohjeet kirjeen kirjoittamiseen sivuilta 108-109. Muotoilu on kirjeen kirjoittamisessakin tärkeää,
ole siis sen kanssa tarkkana. Voit käydä katsomassa myös esimerkin kirjeestä, jolla haetaan [**lastenhoitajaksi**]
(http://jobsearch.about.com/od/student-cover-letters/a/nanny-cover-letter.htm) ja kirjeestä, jolla haetaan
[**leiriohjaajaksi**](http://jobsearch.about.com/od/student-cover-letters/a/camp-counselor-cover-letter.htm).

**SANASTOA**

rippileiri-isonen = confirmation camp group leader

tuutori(lukiossa) = peer counsellor

**Älä kirjoita mitään termejä suomeksi CV:hen tai hakemukseen**, englanninkielisille ne eivät aukene yhtään. Käytä siis
kiertoilmaisua tai etsi vastaava termi englanniksi.

Jos sinulla tulee jotain kysyttävää, voit laittaa minulle Wilman kautta viestiä.


