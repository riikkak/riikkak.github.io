---
layout: "content-main"
title: Arviointi
theme: swedish
course: rub12.6
---

### Kurssin tavoitteet

Kurssin aihepiirit ovat:

* Norja 
* Ystävyys
* ruoka ja ravintolassa asioiminen
* vaatteet ja ulkonäkö
* ihminen ja hyvinvointi
* lukusanat, persoonapronominit, adjektiivin vertailu, konjuktiosivulause ja käskymuoto

Kurssin tavoitteena on että kurssin käytyäsi:

* Ymmärrät kurssin aihepiirejä koskevaa puhuttua ja kirjallista materiaalia.
* Osaat itse puhua ja kirjoittaa kyseisistä aiheista
* Hallitset kurssilla opiskellut keilioppiasiat ja osaat soveltaa niitä käytännössä

## Kurssin arviointi 
Perustuu ensisijaisesti läsnäoloon oppitunneilla ja niiden aikana tapahtuvan työskentelyn eri osa-alueisiin. Alla tarkempi erittely. **Kaikki kurssin osasuoritukset tulee olla tehtyinä arviointipäivään mennessä.** Arviointipäivänä tai sen jälkeen ei ole mahdollista tehdä/palauttaa sanastoon, kuunteluihin tai kirjoitelmiin liittyviä osasuorituksia.

## Poissaolot
Jos olet sairaana, tai muusta pätevästä syystä poissa OPA-päivänä, ilmoita siitä viimeistään samana aamuna opettajalle (Wilma, Snap, sähköposti). Ilman pätevää syytä tai ilmoitusta suorituksestasi annetaan 0 pistettä. Poissaolotunneilta tulee hoitaa tehdyksi sekä tunnin aikana tehdyt tehtävät, että kotitehtävät.

## Pidemmät poissaolot
Ennalta tiedossa olevat poissaolot (lomamatkat, leirit jne) tulee saatta opettajan tietoon kurssin alussa, jotta voidaan sopia tehtävistä ja aikataulusta.

### Tuntiaktiivisuus
Kieltenopiskelun olennainen osa on suullinen kommunikaatio ja tästä syystä
arvioinnin keskeisenä osana on osallistuminen opetukseen.  Myös aktiivinen ja vuorovaikutuksellinen osallistuminen paritehtäviin onosa tuntiaktiivisuutta. Tuntiaktiivisuus voi vaikuttaa kurssiarvosanaan niin nousevasti kuin laskevastikin. Aktiivisuutta arvioidaan asteikolla 0-5.

## Sanaston hallinta
Sanaston arviointia on kurssin aikana 3-4 kertaa. Sanakokeet perustuvat niihin teksteihin,
jotka opiskellaan yhdessä tarkemmin. Sanakokeiden arviointi on kouluarvosana 4-10. Jos numerosi jää alle 4-, on tulos 0 (mahdollisuus tehdä uudelleen), mikä voi olla este kurssin läpipääsemiselle.

Sanasto arvioinnista saadut numerot lasketaan yhteen ja muunnetaan niin että ne muodostavat
kokonaisarviointiin n. 1/4. Lukemalla hyvin sanakokeisiin, voit siis jo huomattavasti vaikuttaa koearvosanaasi. Sanakokeisiin luetaan työvihkosta kyseisen tekstin alleviivaukset, muista tarkistaa oikeat sivuston materiaalit-kohdasta.

## Läksyt
Läksyjen tekeminen on oleellinen osa kurssisuoritusta ja niiden tekoa
kontrolloidaan säännöllisesti (kiertävä läksylista). Läksyjen tekemättä jättäminen vaikuttaa kurssiarvosanaan laskevasti. Tekemättä jättäminen voi olla este kurssin läpipääsylle.

## Plussatehtävät
Kurssin aikana on mahdollista tehdä plussatehtäviä, jotka usein annetaan
läksyjen yhteydessä, joskus myös erillisinä tehtävinä, tai tehtäväkimppuina.
Nämä vaikuttavat arvosanaan ainoastaan nousevasti.

## Työvihko
Kurssin alussa kaikille jaettava työvihko on kirjan ohella tärkein opiskeluvälineesi
kurssilla ja tulee siksi olla mukana jokaisella tunnilla. Kurssin lopuksi työvihko
palautetaan opettajalle ja se millä huolellisuusasteella se on täytetty, vaikuttaa
arvosanaasi. Arviointiasteikko työvihkolle 1-5, työvihkon palautus on edellytys arvosanan saamiseksi. Mitä enemmän työn jälkeä vihkossa näkyy, sen parempi.

## Kuullunymmärtäminen
Kuullunymmärtämistä arvioidaan 2-3 erässä kurssin aikana. Arviointipäivänä ei siis enää
ole kuunteluosiota. Aiheet noudattavat edellistä käsiteltyä teemaa. Voit valmistautua niihin kertaamalla teemasanastoja. Kuullunymmärtämisen osuus kokonaisarvioinnista on yleensä 60.

Kurssin aikana kuuntelua harjoitellaan tekstien kuuntelulla, ääntämisharjoituksilla ja parikeskusteluilla. Suurempia harjoituskuunteluita tehdään aikataulusta riippuen.

## Kirjoitelmat
Kurssin aikana kirjoitetaan 3-4 kirjoitelmaa, joissa harjoitellaan kurssin teemasanastoja. Kirjoitelmat ovat kaikille pakollisia, palautus kurssiaikataulun mukaisesti. Arviointipäivänä ei ole erillistä ainetta, vaan kurssin aikaiset kirjoitelmat arvioidaan ja otetaan osaksi kurssiarvosanaa. Arviointipäivänä aineen sijaan tehdään käännöslauseita FI-SV ja SV-FI, teemasanastoista.

### Kirjoitelmien arviointi:

#### P = PANOSTUS eli sanasto ja laajuus = miten hyvin osaat soveltaa kurssilla opeteltua sanastoa 0 – 5p

* 1-2p Kirjoitelma on minimipituinen, mutta sanasto pysyy yleisellä tasolla tai fraasit on poimittu sanakirjasta/netistä.

* 3p Kirjoitelmassa on jo enemmän pituutta, mutta sanastossa on vain pari kurssilla opeteltua fraasia tai fraasit on poimittu enimmäkseen muualta kuin kirjasta.

* 4 – 5p Kirjoitelman pituus lähestyy jo sanamäärän ylärajaa, aiheen käsittely on monipuolista ja siinä on hyödynnetty kurssilla opittua sanastoa

#### K = KIELI eli rakenne = kirjoitelman virheettömyys ja kielelliset ansiot 0 – 5p

* 1 – 2p Kirjoitelmassa on käytetty pääasiassa pelkkiä suoria päälauseita, runsaasti virheitä jotka hankaloittavat tekstin lukemista/ymmärtämistä.

* 3p Lauserakenteet ovat jo monipuolisempia, mutta virheitä melko paljon.

* 4 – 5p Kirjoitelmassa on käytetty sekä päälauseen suoraa että käänteistä sanajärjestystä, mukana on myös yksi tai useampia sivulauseita, teksti on melko virheetöntä.

## Tuntikäyttäytyminen
Tunneille tullaan ajoissa, mukana kirja, työvihko ja kirjoitusvälineet. Jatkuva
myöhästely häiritsee paitsi omaa opiskeluasi, niin myös ryhmätovereidesi. Mikäli kätesi hivelee elektronista laitetta pitkin tuntia aina kun näytössä vilahtaa ja herpaannuttaa keskittymisesi opiskeluun, otetaan tämä myös huomioon arvioinnissa. Puhelin pysyköön siis laukussa, kassissa, repussa.

## Arviointipäivä
Suullinen osuus, kielioppi, luettu, käännöslauseet.

## Arvosana 4
Nelonenkin on ansaittava ja edellyttää jo jonkin verran osaamista. Mikäli kaikki
osasuoritukset (sanakokeet ja kuuntelukokeet, pistarit) jäävät alle 4 ja lisäksi
kurssikoekin on numerona alle 4-, ei kurssista voi antaa arvosanaa vaan kurssi
katsotaan keskeytyneeksi. Kurssiarvosanan saamiseksi ei riitä, että tulee paikalle
ja istuu, vaan opetukseen on osallistuttava, tehtäviä tehtävä, kirjoitelmat palautettava ja työvihko palautettava täytettynä.

