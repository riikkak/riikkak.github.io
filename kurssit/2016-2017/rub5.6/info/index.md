---
layout: content-main
title: Säännöt
theme: swedish
course: rub5.6
---

1. Ole ajoissa. Piste.
2. Pidä työvälineet aina mukana. (työvihko, kirja, kynä, pyyhekumi).
3. Luokassa ei istuta takki päällä.
4. Lakki, myssy, lippis tms. hidastaa ajattelua, älä siis hikoiluta päätäsi tunnilla.
5. Ole aktiivinen, viittaaminen osoittaa paitsi aktiivisuutesi, mutta pitää sinut myös hereillä ja näin ollen oppimistuloksesi paranevat.


## Sanakokeisiin luku
Opiskele sanakoetta varten työvihkossa olevat tekstien alleviivaukset. Kirjan
takana olevaa kappalekohtaista sanalistaa ei siis erikseen kysytä. Tekstien
alleviivauksista on kuitenkin hyvä opetella niissä esiintyvät sanat taivutuksineen.

Etsi itsellesi sopivaa lukutyyliä kokeilemalla eri tapoja. Alla muutama esimerkki:

1. Kirjoita fraasit työvihkoon ja kysele itseltäsi fraaseja vuorotellen suomesta
ruotsiin ja ruotsista suomeen.
2. Lue fraasit ääneen puhelimen sanelimeen ja kuuntele niitä esim. bussissa,
tiskatessa tai pyöräillessä.
3. Pyydä äitiä, veljeä, kummia, kaimaa tai kaveria kyselemään.
4. Tee fraaseista muistipeli paperilapuille tai nettiin.

Sanakokeisiin on hyvä alkaa lukea pari päivää ennen sanakoetta ja tehdä hommaa
pikkuhiljaa. Mikäli kokeeseen luetaan 23-01 välillä edellisenä yönä, ei tieto
tartu päähän niin, että voisit hyödyntää sitä vielä arviointipäivänä.
