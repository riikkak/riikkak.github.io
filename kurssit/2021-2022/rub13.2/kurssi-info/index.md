---
layout: content-main
title: Kurssi-info
course: rub13.2
published: true
---
# Välkommen!

## [REK-regler](/media/rub1/REK_regler.pdf)

Kun hallitset yllä olevat säännöt, kaikki tästä eteenpäin menee kuin vettä vain :) 

Jos jokin asia jää mietitityttämään, älä murehdi yksin tai kuuntele huhupuheita. **Kysy opelta!** Voit lähettää viestin Wilmassa tai yksityisviestin Teamsissa, Snappikin toimii.

**Moduulin arviointi perustuu aina ensisijaisesti läsnäoloon (fyysinen ja henkinen) oppitunneilla ja niiden aikana tapahtuvan työskentelyn eri osa-alueisiin. Viittaaminen on lämpimästi suositeltavaa, se edistää oppimistasi ja auttaa opettajaa.**

Jos sinulla on **erityisen tuen suunnitelma** ja mahdollisesti myönnetty lisäaika, ilmoita siitä opettajalle heti kurssin ensimmäisellä oppitunnilla! Tukitoimia ei järjestetä ilman tätä ilmoitusta.

Oppitunnit ovat opiskelua varten, hoida vessakäynnit välitunnilla. Hammaslääkärit, kampaajat ja fysioterapiat varataan muihin ajankohtiin kuin oppituntien päälle. Kun olet läsnä fyysisesti ja henkisesti, oppimista ei voi estää ja kotonatehtävän työn määrä on erittäin kohtuullinen.

### Poissaolot

- Jos olet sairaana, tai muusta pätevästä syystä poissa arvioitavan suorituksen päivänä, **hoida oma-aloitteisesti uuden ajan sopiminen suoritukselle (kasvotusten / Wilma-viestillä ehdota valmiiksi aikoja)**. 

- **Jos et hoida itse suorituksellesi uutta aikaa,  suorituksestasi annetaan 0 pistettä.**

- Poissaolotunneilta tulee hoitaa tehdyksi sekä tunnin aikana tehdyt tehtävät, että kotitehtävät.
​
### Pidemmät poissaolot
Ennalta tiedossa olevat poissaolot (lomamatkat, leirit jne) tulee saattaa opettajan tietoon kurssin alussa, jotta voidaan sopia tehtävistä ja aikataulusta.

## Lukion ruotsin moduulit 3 aiheittain

**Teemat:**
1. Musik
1. Litteratur och film
1. Medier
1. Finland och finländare
1. Svenskfinlad och finlandssvenskar
1. Att visa vägen
1. Väder, städer


**Kieliopissa:**
1. Relatiivilause
1. Adjektiivin vertailu
1. Interrogatiivipronominit
1. Man ja det
1. Indefiniittipronominit
1. Demonstratiivipronominit

## Arviointi

Moduulin 3 arviointi koostuu periodin aikana tehtävistä kirjallisista suorituksista, sekä muista osa-alueista. Sanakokeet ja kuuntelut tehdään paperilla, tulos jaetaan siinä (lämmin suositus näyttää myös kotiväelle), kirjoitelmat tehdään Emendediin (arviointi siellä) ja suulliset tehtävät Flipgridiin (palaute siellä). Moduulin suorittamisen jälkeen saat paperisen arviointiyhteenvedon, jossa näkyvät kaikki suorituksesi.

### Arvioitavat suoritukset

1. Sanakokeet
1. Kuuntelut
1. Ohjatut kirjoitusharjoitukset
1. Suulliset tehtävät ja suullinen koe
1. Kielioppikoe
1. Luetunymmärtämisen koe
1. Käännöslauseet

### Muut arviointiin vaikuttavat osa-alueet

1. Tuntiaktiivisuus ja parityöskentely
1. Läksyt (pakollisten tehtävien teko on edellytys arvosanan saannille)
1. Plussatehtävät (läksyplussat, ylimääräiset suulliset/kirjoitukset, ym.)
1. Työvihkon täyttäminen ohjeistuksen mukaan
1. Muut mahdolliset lisätehtävät / pistarit

Arvioitavat suoritukset (sanakokeet, kuuntelut, Flipgridit ja ohjatut kirjoitustehtävät) on oltava tehtynä moduulin viimeiseen oppituntiin mennessä. 

* Ruotsi-kansio, jossa huolella täytetyt teema- ja työvihko, palautetaan arviointipäivänä. 
* Ohjattujen kirjoitustehtävien puhtaaksikirjoituksen deadline on päättöpäivä.

### Muuta huomioitavaa

* Läksyt tarkistetaan joka tunti (ope kiertää) ja merkataan ylös plussat. 
* Läksyjen teko vaikuttaa arvosanaan niin nousevasti kuin laskevastikin.
* EXTRAPLUSSAT eivät ole pakollisia tehtäviä, mutta niitä kannattaa tehdä jos on voimia ja ajankäyttö sallii. MUTTA, jos ei koskaan tee yhtään extraa, on vaikea tavoittaa huipputuloksia tai yltää omaan parhaaseesi. 
* Extrat ovat se ratkaiseva tekijä millä ylletään ysiin, kymppiin, eximiaan ja laudaturiin.
* Jos olet esim. seiskan tai kasin saaja, voit hyvin helposti nostaa osaamistasi ja arvosanaa numerolla tekemällä extroja. Extralla kerrataan opittua ja kertaus on opintojen äiti :D

## Arvosana 4

Nelonen on ansaittava ja edellyttää jo melko paljon osaamista osaamista. 
* Mikäli moduulin osasuorituksista liian moni (kts. yllä) jäävät alle arvosanan 4-, ei kurssista voi antaa arvosanaa vaan moduuli katsotaan keskeytyneeksi (K)
* Keskeytynyt moduuli on suoritettava alusta asti uudelleen. 
* Arvosanan saamiseksi ei riitä läsnäolo, vaan opetukseen on osallistuttava ja kaikki vaadittavat suoritukset (kts. yllä) tehtävä ajallaan ja vähintään arvosanalla 3,8 (4-).

**OHJEET PARI- JA RYHMÄTYÖSKENTELYYN**

- Ole läsnä, kuuntele, kommentoi.
- Auta kaveria, korjaa.
- Olette vastuussa toinen toistenne oppimisesta.
- Jos kaveri ei keskity, huomauta asiasta.

### Sanakokeisiin luku

Opiskele sanakoetta varten työvihkossa olevat tekstien alleviivaukset. Tekstien
fraaseista on hyvä opetella niissä esiintyvät sanat taivutuksineen.
​
Etsi itsellesi sopivaa lukutyyliä kokeilemalla eri tapoja. Alla muutama esimerkki:
​
1. Kirjoita fraasit työvihkoon ja kysele itseltäsi fraaseja vuorotellen suomesta
ruotsiin ja ruotsista suomeen.
2. Lue fraasit ääneen puhelimen sanelimeen ja kuuntele niitä esim. bussissa,
tiskatessa tai pyöräillessä. Tämä auttaa myös ääntämisen treeniin, kuin myös kuullunymmärtämiseen!
3. Pyydä äitiä, veljeä, kummia, kaimaa tai kaveria kyselemään.
4. Tee fraaseista muistipeli paperilapuille.
5. Käytä valmiita Quizletteja ja sen eri ominaisuuksia (esim. pelit, kuunteleminen jne.)
​
Sanakokeisiin on hyvä alkaa lukea pari päivää ennen sanakoetta ja tehdä hommaa
pikkuhiljaa. Mikäli kokeeseen luetaan 23-01 välillä edellisenä yönä, ei tieto
tartu päähän niin, että voisit hyödyntää sitä vielä päättöviikolla.

