---
layout: content-main
title: Kurssi-info
course: rub4.2
published: true
---
## Hjärtligt välkommen! 
Tervetuloa ruotsin neljännelle kurssille! Tällä kurssilla opettelemme kertomaan ruotsiksi seuraavista teemoista:
​
1. rahankäyttö ja kuluttaminen
2. kulttuurinen kohtaaminen
3. uskonto ja elämänkatsomus
4. Islanti

Kieliopissa käsittelemme seuraavia asioita:
​
1. epäsäännölliset verbit
2. infinitiivi
3. apuverbit
4. lyhyet vastaukset
5. konditionaali
6. prepositioita
​
## [REK-regler](/media/rub1/REK_regler_uusi.pdf)
​
Kun hallitset yllä olevat säännöt, kaikki tästä eteenpäin menee kuin vettä vain :)
​
Jos jokin asia jää mietitityttämään, älä murehdi yksin tai kuuntele huhupuheita. **Kysy opelta!** Voit lähettää viestin Wilmassa tai yksityisviestin Teamsissa.

Jos sinulla on **erityisen tuen suunnitelma** ja mahdollisesti myönnetty lisäaika, ilmoita siitä opettajalle heti kurssin alussa.

### Poissaolot
Jos olet sairaana, tai muusta pätevästä syystä poissa arvioitavan suorituksen päivänä, **ilmoita siitä viimeistään samana aamuna opettajalle** (Wilma, Teams yv). **Ilman pätevää syytä tai ilmoitusta suorituksestasi annetaan 0 pistettä.** Poissaolotunneilta tulee hoitaa tehdyksi sekä tunnin aikana tehdyt tehtävät, että kotitehtävät.
​
### Pidemmät poissaolot
Ennalta tiedossa olevat poissaolot (lomamatkat, leirit jne) tulee saattaa opettajan tietoon heti kurssin alussa, jotta voidaan sopia tehtävistä ja aikataulusta.
​
## Arviointi
Kurssin kokonaisarviointi koostuu kaikista jakson aikana tehtävistä suorituksista sekä muista arviointiin vaikuttavista osa-alueista.

### Arvioitavat suoritukset

1. Sanakokeet
1. Kuuntelut
1. Ohjatut kirjoitusharjoitukset
1. Suulliset tehtävät ja suullinen koe
1. Kielioppikoe
1. Luetunymmärtämisen koe
1. Käännöslauseet

### Muut arviointiin vaikuttavat osa-alueet

1. Tuntiaktiivisuus ja parityöskentely
1. Läksyt (pakollisten tehtävien teko on edellytys arvosanan saannille)
1. Plussatehtävät (läksyplussat, ylimääräiset suulliset/kirjoitukset, ym.)
1. Työvihkon täyttäminen (täydellinen täyttäminen on edellytys arvosanalle)
1. Muut mahdolliset lisätehtävät / pistarit
1. Kirjoitelmien puhtaaksikirjoitukset

Arvioitavat suoritukset (sanakokeet, kuuntelut, Flipgridit ja ohjatut kirjoitustehtävät) on oltava tehtynä kurssin viimeiseen oppituntiin mennessä. 

* Täytetty työvihko palautetaan arviointipäivänä. 
* Ohjattujen kirjoitustehtävien puhtaaksikirjoituksen deadline on arviointipäivä.

## Arvosana 4
Nelonen on ansaittava ja edellyttää jo melko paljon osaamista osaamista. 

* Mikäli kurssin osasuorituksista liian moni (kts. yllä) jäävät alle arvosanan 4-, ei kurssista voi antaa arvosanaa vaan kurssi katsotaan keskeytyneeksi (K)
* Keskeytynyt kurssi on suoritettava alusta asti uudelleen. 
* Arvosanan saamiseksi ei riitä läsnäolo, vaan opetukseen on osallistuttava aktiivisesti ja kaikki vaadittavat suoritukset (kts. yllä) tehtävä ajallaan.

### Muuta huomioitavaa
* Läksyt tarkistetaan joka tunti (ope kiertää) ja merkataan ylös plussat. 
* Läksyjen teko vaikuttaa arvosanaan niin nousevasti kuin laskevastikin.
* EXTRAPLUSSAT eivät ole pakollisia tehtäviä, mutta niitä kannattaa tehdä jos on voimia ja ajankäyttö sallii. MUTTA, jos ei koskaan tee yhtään extraa, on vaikea tavoittaa huipputuloksia tai yltää omaan parhaaseesi. 
* Extrat ovat se ratkaiseva tekijä millä ylletään ysiin, kymppiin, eximiaan ja laudaturiin.
* Jos olet esim. seiskan tai kasin saaja, voit hyvin helposti nostaa osaamistasi ja arvosanaa numerolla tekemällä extroja. Extralla kerrataan opittua ja kertaus on opintojen äiti :D

**OHJEET PARI- JA RYHMÄTYÖSKENTELYYN**

- Ole läsnä, kuuntele, kommentoi.
- Auta kaveria, korjaa.
- Olette vastuussa toinen toistenne oppimisesta.
- Jos kaveri ei keskity, huomauta asiasta.


### Sanakokeisiin luku

Opiskele sanakoetta varten työvihkossa olevat tekstien alleviivaukset. Tekstien
fraaseista on hyvä opetella niissä esiintyvät sanat taivutuksineen.
​
Etsi itsellesi sopivaa lukutyyliä kokeilemalla eri tapoja. Alla muutama esimerkki:
​
1. Kirjoita fraasit työvihkoon ja kysele itseltäsi fraaseja vuorotellen suomesta
ruotsiin ja ruotsista suomeen.
2. Lue fraasit ääneen puhelimen sanelimeen ja kuuntele niitä esim. bussissa,
tiskatessa tai pyöräillessä. Tämä auttaa myös ääntämisen treeniin, kuin myös kuullunymmärtämiseen!
3. Pyydä äitiä, veljeä, kummia, kaimaa tai kaveria kyselemään.
4. Tee fraaseista muistipeli paperilapuille.
5. Käytä valmiita Quizletteja ja sen eri ominaisuuksia (esim. pelit, kuunteleminen jne.)
​
Sanakokeisiin on hyvä alkaa lukea pari päivää ennen sanakoetta ja tehdä hommaa
pikkuhiljaa. Mikäli kokeeseen luetaan 23-01 välillä edellisenä yönä, ei tieto
tartu päähän niin, että voisit hyödyntää sitä vielä päättöviikolla.


### Kirjoitelmien arviointi

**P = PANOSTUS** eli sanasto ja laajuus = miten hyvin osaat soveltaa kurssilla opeteltua sanastoa 0 – 5p

- 1-2 p Kirjoitelma on minimipituinen. Sanasto pysyy yleisellä tasolla, ei vaaditun aihepiirin sanastoa riittävästi tai juuri ollenkaan.

- 3 p Kirjoitelmassa on jo enemmän pituutta, mutta sanastossa on vain pari kurssilla opeteltua fraasia ja teksti on luettelomainen. 

- 4 – 5 p Kirjoitelman pituus on lähellä sanamäärän ylärajaa, aiheen käsittely on monipuolista ja siinä on hyödynnetty kurssilla opittua sanastoa. Tekstissä on selkeä punainen lanka ja asioiden esittely on looginen ja etenee sujuvasti. Teksti alkaa ja loppuu sujuvasti ja vastaa tehtävässä pyydettyä tekstityyppiä (puhe, viesti, mielipide...).

**K = KIELI** eli rakenne = kirjoitelman virheettömyys ja kielelliset ansiot 0 – 5p

- 1 – 2 p Kirjoitelmassa on käytetty pääasiassa pelkkiä suoria päälauseita. Tekstissä on runsaasti virheitä jotka hankaloittavat tekstin lukemista/ymmärtämistä.

- 3 p Lauserakenteet ovat jo monipuolisempia, mutta virheitä melko paljon peruskieliopissa (omistus, sanajärjestys, ajanilmaukset, verbien aikamuodot). Tekstissä kuitenkin välittyy viesti lukijalle.

- 4 – 5 p Kirjoitelmassa on käytetty sekä päälauseen suoraa että käänteistä sanajärjestystä, mukana on myös yksi tai useampia sivulauseita, teksti on melko virheetöntä.
