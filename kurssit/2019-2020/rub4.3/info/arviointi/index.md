---
layout: content-main
title: Arviointi
theme: swedish
course: rub4.3
published: true
---
Kurssin arviointi perustuu ensisijaisesti läsnäoloon oppitunneilla ja niiden
aikana tapahtuvan työskentelyn eri osa-alueisiin. Alla tarkempi erittely. 

**Kaikki kurssin aikana tehtävät suoritukset (sanakokeet, kuuntelukokeet, kotiaineet, pistarit, kotikuuntelut yms.) on oltava tehtynä kurssin viimeiseen oppituntiin mennessä. Työvihko tulee olla täytettynä täydellisesti ja palautettava arviointipäivänä.**

# Tuntiaktiivisuus
Kieltenopiskelun olennainen osa on suullinen kommunikaatio ja tästä syystä
arvioinnin keskeisenä osana on osallistuminen opetukseen. Kaikki eivät ole
luontaisesti kovia viittaajia, mutta suotavaa on että tassu kävisi ilmassa joka
tunti. Myös aktiivinen ja vuorovaikutuksellinen osallistuminen paritehtäviin on
osa tuntiaktiivisuutta. Tuntiaktiivisuus voi vaikuttaa kurssiarvosanaan niin
nousevasti kuin laskevastikin. Aktiivisuuttta seurataan.

# Sanakokeet
Sanakokeita on kurssin aikana 3, osuus kokonaisarvioinnista n. 70-80p. Sanakokeet perustuvat opiskeltuihin teksteihin/teemasanastoihin. Sanakokeiden arviointi on kouluarvosana 4-10. Jos numerosi jää alle 4-, on tulos 0. Tämä voi olla este kurssin läpipääsemiselle.

Lukemalla hyvin sanakokeisiin, voit siis jo huomattavasti vaikuttaa kurssiarvosanaasi. Sanakokeisiin luetaan työvihkosta kyseisen tekstin alleviivaukset/teemasanasto.

# Läksyt
Läksyjen tekeminen on oleellinen osa kurssisuoritusta ja niiden tekoa kontrolloidaan säännöllisesti (kiertävä läksylista). **Läksyjen tekemättä jättäminen vaikuttaa kurssiarvosanaan laskevasti**. 

# Plussatehtävät
Kurssin aikana on mahdollista tehdä plussatehtäviä, jotka usein annetaan läksyjen yhteydessä, joskus myös erillisinä tehtävinä, tai tehtäväkimppuina. Nämä vaikuttavat arvosanaan ainoastaan nousevasti.

# Työvihko
Kurssin alussa kaikille jaettava työvihko on kirjan ohella tärkein opiskeluvälineesi
kurssilla ja tulee siksi olla mukana jokaisella tunnilla. Kurssin lopuksi työvihko palautetaan opettajalle ja se millä huolellisuusasteella se on täytetty, vaikuttaa arvosanaasi. Arviointiasteikko työvihkolle 1-5, työvihkon palautus on edellytys arvosanan saamiseksi. Mitä enemmän työn jälkeä vihkossa näkyy, sen parempi. Oletusarvosana on 5, jokainen puuttuva tai tarkistamaton tehtävä vaikuttaa arvosanaan laskevasti.

# Kuuntelukokeet
Kuuntelukokeet suoritetaan 2-3 erässä kurssin aikana. **Arviointipäivänä ei ole kuuntelukoetta**. Kuuntelukokeen aiheet noudattavat edellistä käsiteltyä teemaa. Voit valmistautua niihin kertaamalla teemasanastoja, merkitty kirjaan otsikolla Ord (vastaava yleensä myös työvihkossa). Kuuntelukokeiden osuus arvioinnin pisteistä on yleensä 50-60p.

Kurssin aikana kuuntelukokeisiin harjoitellaan tekstien kuuntelulla, ääntämisharjoituksilla ja parikeskusteluilla. Myös opettajan puhumisen kuuntelu on kuullunymmärtämistä. Suurempia harjoituskuunteluita tehdään aikataulusta riippuen. Voit harjoitella kuuntelua vapaa-ajalla kuuntelemalla ruotsinkielistä musiikkia, radiota, podcasteja, katsomalla sarjoja/leffoja jne. Tämä on suositeltavaa.

# Kirjoitelmat
Kurssin aikana kirjoitetaan 2 (+ 1 vapaaehtoinen) kirjoitelmaa, joissa harjoitellaan kurssin teemasanastoja. Kirjoitelmat ovat pakollisia arvioitavia suorituksia, palautus kurssiaikataulun mukaisesti (30-40p). Arviointi koostuu kahdesta eri osasta, kieli ja panostus. Tarkempi erittely myöhemmin. Kurssikokeessa ei ole erillistä koeainetta, vaan kirjoitelmat arvioidaan ja otetaan osaksi kurssiarvosanaa. Arviointipäivänä aineen sijaan tehdään käännöslauseita FI-SV ja SV-FI, teemasanastoista (40-60 pistettä).

# Tuntikäyttäytyminen
Tunneille tullaan ajoissa, mukana kirja, työvihko ja kirjoitusvälineet. Jatkuva myöhästely häiritsee paitsi omaa opiskeluasi, niin myös ryhmätovereidesi. Ole siis ajoissa! Mikäli kätesi hivelee elektronista laitetta pitkin tuntia aina kun näytössä notifikaatio vilahtaa, otetaan tämä myös huomioon arvioinnissa.
Tunnit ovat opiskelua varten, välitunnit muuta. Puhelin pysyköön siis laukussa, kassissa, repussa, ellei sitä opiskelussa tarvita.

# Arviointipäivä
Suullinen osuus, ryhmätyö,  kielioppi, luettu, käännöslauseet.

Ryhmässä, parin kanssa, yksilönä. Niin digi- kuin paperikoettakin.

# Arvosana 4
Nelonenkin on ansaittava ja edellyttää jo melko paljon osaamista osaamista. Mikäli kurssin
osasuorituksista liian moni (sanakokeet ja kuuntelukokeet, pistarit) jäävät alle arvosanan 4- ja lisäksi
kurssikoekin on numerona alle 4-, ei kurssista voi antaa arvosanaa vaan kurssi katsotaan keskeytyneeksi (K) ja kurssi on suoritettava alusta asti uudelleen. Kurssiarvosanan saamiseksi ei riitä, että tulee paikalle ja istuu, vaan opetukseen on osallistuttava, tehtäviä tehtävä, kirjoitelmat palautettava ja työvihko palautettava täydellisesti täytettynä.
